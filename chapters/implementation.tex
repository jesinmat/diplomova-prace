\chapter{Implementace}

Tato kapitola popisuje implementaci řešení. V první části je popsán vývoj klientské a serverové části webové aplikace včetně API, následující části se 
věnují implementaci Plánovače a kontejnerizaci.

\input{chapters/implementation/web.tex}
\input{chapters/implementation/database.tex}
\input{chapters/implementation/planner.tex}
\input{chapters/implementation/docker.tex}

\section{Možnosti rozšíření}

V této sekci jsou popsány možnosti rozšíření aplikace, které nebyly implementovány v rámci této práce. Některé z těchto možností jsou součástí původní aplikace,
ale nebylo možné je implementovat v rámci této práce z důvodu časového omezení a nebyly zahrnuty v zadání.

Mezi možnosti rozšíření patří například evidence typů prací. Typy prací by mohly být využity pro lepší přehlednost a organizaci práce. Plánovací
systém by následně mohl využívat typy prací tak, aby nepřiřazoval brigádníky opakovaně na stejné práce. Tato funkcionalita by mohla být využita i pro
vyhledávání brigádníků, kteří mají s danou prací zkušenosti. Pracovníci by také mohli v profilu vyjádřit preference k určitým typům prací.

Mezi další možnosti rozšíření patří evidence vybavení a nástrojů, které jsou potřebné pro vykonávání jednotlivých prací. Evidence by zaznamenávala
počty potřebného vybavení na práci a docházelo by k párování prací s pracanty, kteří mají dané nástroje k dispozici.

Další možností rozšíření je vytvoření systému pro zasílání upozornění. Tento systém by mohl být využit pro zasílání upozornění na nové práce, změny
v plánu, změny v profilech pracantů, spuštění přihlašování a další. Hromadné zprávy by také mohly být využity administrátory pro zasílání zpráv všem
účastníkům akce.

Vhodným dodatkem by dále mohla být elektronická nástěnka, kam by organizátoři mohli přidávat obecné informace pro účastníky akce. Tato nástěnka by
byla dostupná všem účastníkům po přihlášení do systému.

\section{Nalezené chyby}

Během vývoje bylo nalezeno několik chyb způsobených experimentální povahou použitých technologií. Všechny objevené chyby jsou v době psaní práce
nahlášeny v repozitářích příslušných projektů a čekají na opravu. Jedná se o nedostatky, které neovlivňují funkčnost aplikace zásadním způsobem, ale mohou způsobit
neoptimální chování.

Mezi nalezené chyby patří například chybné zobrazení názvu stránky v kartě prohlížeče, ke které může dojít při přesměrování nebo při 
návratu z jiné stránky. Tato chyba je způsobena nově přidaným Metadata API, které Next.js 13 využívá pro nastavování metadat stránky z kódu místo využití tradičních
HTML tagů. Jedna z chyb se také projevuje při prvním načtení stránky nepřihlášeným uživatelem, kdy dojde k rychlému zobrazení nestylizované stránky před načtením
přihlašovacího formuláře a v konzoli je zobrazena chyba. Tato chyba vzniká během kontroly přihlášení uživatele, která probíhá na straně serveru. V případě, že 
uživatel není přihlášen, dojde k přesměrování na přihlašovací stránku. Jedná se o asynchronní React komponentu, která podle dokumentace Next.js 13 přesměrování podporuje a chyba by 
měla být na serveru zachycena. Chyba je nahlášena v evidenci na GitHubu projektu a čeká na opravu, neovlivňuje však bezpečnost ani funkčnost stránky a klient
chybu bez otevření konzole neuvidí.

Další nalezenou chybou je nesprávné odvození typů při použití Prisma Client v TypeScriptu. V některých případech, kdy jsou v dotazu zahrnuta dodatečná vrácená pole, nedojde
k odvození typů těchto polí a pro další použití v kódu je nutné vrácenou hodnotu manuálně přetypovat. Chyba je v kódu označena komentářem \texttt{FIXME} s vysvětlením problému.

\section{Zdrojový kód}

Zdrojové kódy aplikace jsou zveřejněny na platformě GitHub na adrese \url{https://github.com/jesinmat/summerjob/}, jejich použití podléhá licenci této práce
 a je tedy možné dílo užít libovolným způsobem, který nesnižuje hodnotu díla. Aplikace bude dostupná na webových stránkách organizace SummerJob.
