\chapter{Cíl práce}

Cílem práce je návrh a implementace webové aplikace pro dobrovolnickou brigádu SummerJob. 

Daný systém musí evidovat registrované účastníky, oblasti, ve kterých se daný rok pracuje, jednotlivé práce, které se v rámci oblastí vykonávají a
dopravní prostředky, které je možné použít k přepravě brigádníků na místo. Na základě těchto informací poté organizátoři akce vybírají práce na
jednotlivé dny, přiřazují k nim brigádníky a plánují dopravu. Pro podporu plánovacího procesu bude vytvořen automatický plánovací systém,
který na základě dostupných prací v daném dni přiřadí brigádníky k práci na základě jejich preferencí a dostupnosti. Tento plánovací systém musí být snadno
rozšiřitelný či zcela nahraditelný, aby bylo možné jej snadno optimalizovat bez nutnosti úpravy zbytku systému.

Systém musí být dostupný primárně pro organizátory akce a umožňovat vygenerování plánu v tisknutelném formátu. Webová aplikace musí být dostupná
i na mobilních zařízeních, pokud by bylo nutné provést změny v plánu na místě.

Aby bylo možné systém dále rozšiřovat, například přidáním mobilní aplikace, musí být k dispozici podrobně zdokumentované API umožňující kompletní
přístup k funkcím systému.